Sms Alarm är applikationen alla personer som tar emot viktiga meddelanden per SMS behöver. Applikationen lämpar 
sig perfekt för personal inom räddningstjänsten, sjöräddningen, första hjälp organisationer med flera. Utöver dessa
användargrupper är Sms Alarm en applikation som också passar systemadministratörer, servicepersonal, fastighetsskötare
med flera, ja applikationen passar för alla som inte kan missa ett viktigt SMS.

När Sms Alarm triggas på ett inkommande SMS, enligt hur du ställt in applikationen, så kommer enheten att spela upp en
annan meddelandesignal och vibrera på ett specifikt sätt så du känner igen ett viktigt SMS även om din Android enhet är
i ljudlöst läge. Dessutom kommer en annan notifikation att visas. Möjlighet till kvittering genom samtal, SMS eller returnera
mottaget SMS finns. Alla mottagna larm loggas till en larmlogg som nås genom applikationen. Dessa är de grundläggande
funktionerna men du kan ställa in mycket mera i applikationen så den passar just dig.

Kort användarmanual

Även fast många anpassningsmöjligheter finns är Sms Alarm strukturerad och smidig att använda. Det du behöver göra för att
komma igång och använda applikationen är att ställa in den att reagera på inkommande SMS. Detta kan du göra genom att antingen
ställa in applikationen att reagera på SMS från ett visst telefonnummer(notera att ibland behövs telefonnumret ställas in med riktnummer)
eller genom att ställa in ord som applikationen reagerar på om de finns i mottaget SMS. UTöver dessa sätt kan du även ställa
in applikationen på att reagera på reguljära uttryck. Detta är en lite mer avancerad inställning men mycket kraftfull då den reagerar
på vissa mönster i inkommande SMS, det är just dessa mönster som du ställer in i applikationen.

För att få applikationen att larma som du vill kan du välja mellan ett antal färdiga larmsignaler, eller lägga till dina egna. 
Du kan även välja mellan olika vibrationsmönster. Man kan välja om Sms Alarm ska följa enhetens ljud inställningar, om larmsignalen
ska spelas upp två gånger eller repeteras tills notifikationen med inkommande larm har hanterats.

Kvittering går även att ställa in om du behöver. Detta kan göras på tre olika sätt, antingen genom att ringa ett samtal, skicka
ett fördefinierat SMS eller returnera mottaget SMS. Om du valt att ringa ett samtal behöver du även ange ett telefonnummer som applikationen 
ska kvittera till genom att ringa. Om du valt att skicka ett fördefinierat SMS behöver du utöver att ange ett telefonnummer även ange
en meddelande text, denna text skickas sen i ett SMS till telefonnumret du ställt in. Om du däremot valt att returnera mottaget SMS
behöver du inte ställa in något mera, mottaget SMS kommer skicka till dess avsändare vid kvittering.

De sista inställningarna man kan göra är att ställa in sin organisations namn, detta namn används inte på andra ställen än i notifikationstexten.
Man kan även ställa in om blixtnotifikation ska användas, vilket innebär att kamerans blixt kommer blinka vid inkommande larm tills
notifikationen har hanterats. Man kan även ställa in om SMS loggning ska användas, detta kan vara bra att ha då det ibland är 
svårt att ställa in rätt telefonnummer som Sms Alarm ska reagera på. Loggningen loggar alla inkommande larm till en loggfil som heter 
smslog.txt och finns i mappen SmsAlarm. I loggen står tidpunkt för mottaget SMS, avsändarens telefonnummer och meddelandetexten, detta gör
det mycket enklare att ställa in applikationen rätt. När loggningen ej behövs mera bör den stängas av. Till sist kan man välja att inaktivera 
startskärm och hela applikationen i sig.

Sms Alarm har även en lite widget i vilken man kan se information om Sms Alarm är aktiverat, om applikationen följer enhetens ljudinställnigar 
samt det senast mottagna larmet. Det går även att inaktivera/aktivera Sms Alarm och ställa in om applikationen ska följa
eller inte följa enhetens ljudinställningar direkt från widgeten. Om man trycker på senast mottagna larm så kommer larmloggen
att öppnas som visar alla mottagna larm. Trycker man på Sms Alarm ikonen i widgeten så kommer Sms Alarm att öppnas.

Tveka inte att kontakta utvecklaren vid frågor och eventuella problem.


